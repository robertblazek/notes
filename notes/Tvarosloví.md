---
tags: [Notebooks, Notebooks/Mluvnice]
title: Tvarosloví
created: '2020-04-08T07:20:06.278Z'
modified: '2020-04-08T10:22:26.551Z'
---

# Tvarosloví
> = jazykovědná disciplína, která se zabývá slovními druhy a tvary slov

**ohebnost slova** = schopnost vyjadřovat tvary pomocí koncovek

|***ohebné slovní druhy***| ***neohebné slovní druhy***|
|-----|-----|
|tvary vyjadřují koncovkami |mají vždy je jeden, základní tvar|
|__podstatná jména (substantiva)__|__příslovce (adverbia)__|
|__přídavná jména (adjektiva)__ |__předložky (prepozice)__|
|__zájmena (pronomima)__|__spojky (konjukce)__|
|__číslovky (numeralia)__|__částice (interjekce)__|
|__slovesa (verba)__|__citoslovce (partikule)__|

### **koncovky**
- dělíme na pádové (u jmen) a osobní (u sloves)
__!__ I tehdy, má-li ohebné slovo pouze jednu koncovku (např. podstatné
jméno *klišé, alibi*, přídavné jméno *nóbl*) jde o jiný případ než u
slov neohebných.

Tato jedna stejná koncovka vyjadřuje všechny příslušné mluvnické
významy. Taková jména nazýváme ***nesklonná***.

a)  **Tvaroslovné kategorie jmen** -- pád, jmenné číslo, jmenný rod
b)  **Tvaroslovné kategorie sloves** -- osoba, slovesné číslo, způsob,
    čas, slovesný rod

> -u přídavných jmen a příslovcí přiřazujeme druhý a třetí stupeň, u
> sloves vid
>
> -vzory mezi tvaroslovné kategorie nepatří (vzor je slovo, které bylo
> pro svou tvarovou typičnost vybráno jazykovědci jako reprezentant
> určité ohýbací skupiny)

jednotlivé disciplíny oboru:

1.  **FUNKČNÍ TVAROSLOVÍ**

-zkoumá:

a)  *Slovní druhy*

b)  *Věcný význam tvarů slov ve větě*


2.  **FORMÁLNÍ TVAROSLOVÍ**

-zkoumá:

a)  *Vlastní podobu tvarů slov*

b)  *Systém, v němž jsou tvary slov organizovány*

3.  **ODLIŠNÉ TVAROSLOVÍ A NAUKY O TVOŘENÍ SLOV**

> -***Tvarosloví*** zkoumá tvoření a podobu různých tvarů téhož slova.
>
> x
>
> -***Nauka o tvoření slov*** se zabývá tvořením nových slov z jiných,
> základových.

## **Podstatná jména (substantiva)**

- názvy osob, zvířat, věcí, vlastností, stavů a dějů

- skloňují se

- plnovýznamový slovní druh

- ve větě plní roli podmětu nebo předmětu

a)  **konkrétní** -- názvy osob, zvířat, věcí (matka, kuře, stan)

b)  **abstraktní** -- názvy vlastností, dějů, stavů (mlčenlivost, mytí,
    láska)

c)  **obecná** -- pojmenovávají jakoukoli osobu, zvíře, věc jako druh
    (voják, pes, telefon)
    
d)  **vlastní** -- označují jedinečnou skutečnost (Halas, Psohlavci,
    Titanic, Peru)


| 1.  pád (nominativ)    | Kdo, co?        |
|---|---|
| 2.  pád (genitiv)      | Koho, čeho?     |
| 3.  pád (dativ)        | Komu, čemu?     |
| 4.  pád (akuzativ)     | Koho, co?       |
| 5.  pád (vokativ)      | oslovení        |
| 6.  pád (lokál)        | (o) kom, čem? |
| 7.  pád (instrumentál) | Kým, čím?       |

-různé pády mají různé významy

-   **číslo**

**jednotné** (singulár)

-označuje jednu skutečnost

**množné** (plurál)

-označuje více skutečností

**dvojné = duál**

-používal se dříve, dnes u párových částí těla

*(oči, uši, ruce, nohy, ramena, kolena, prsa)*

-zvláštní skupinu tvoří podstatná jména, jejichž mluvnické číslo není
totožné se skutečným počtem:

**hromadná**

-mluvnicky tvar jednotného č. x významově označují více skutečností
téhož druhu

*(listí, prádlo, ptactvo, mládež)*

**pomnožná**

-mluvnicky tvar množného č. x významově označují pouze jednu skutečnost

*(kamna, ústa, kalhoty, Tatry, špagety, Vánoce)*

**látková**

-mluvnicky tvar jednotného č. x významově označují látku bez ohledu na
její množství *(voda, krev, žito, sníh, cukr, dřevo)*

-   **jmenný rod**

rozlišujeme:

a)  **mužský (maskulinum)**

b)  **ženský (femininum)**

c)  **střední (neutrum)**

-s mužským rodem souvisí kategorie ***životnosti***

-rozdíl: u jmen rodu **mužského neživotného** »» shodují se v 1. a
4.pádě

u jmen rodu **mužského životného** »» rozdílné (shodují se v 2. a
4.pádě)

a)  **mužský rod**
| Mužský rod | životný   | souhláskový  | pán      | -a    | tvrdý |
|:------------|:-----------|:--------------|:----------|:-------|:-------|
|            |           |              | muž      | -e    | měkký |
|            |           | samohláskový | předseda | -y    | tvrdý |
|            |           |              | soudce   | -e    | měkký |
|            | neživotný | hrad         | -u, -a   | tvrdý |       |
|            |           | stroj        | -e       | měkký |       |


b)  **ženský rod**
| Ženský rod | samohláskové | žena  | -y  | tvrdý |
|------------|--------------|-------|-----|-------|
|            |              | růže  | -e  | měkký |
|            | souhláskové  | píseň | -ě  |       |
|            |              | kost  | -i  |       |


c)  **střední rod**
| Střední rod | město   | -a   | tvrdý     |
|-------------|---------|------|-----------|
|             | moře    | -e   | měkký     |
|             | kuře    | -ete | rozšířený |
|             | stavení | -í   | dlouhý    |


Zvláštní a nepravidelné skloňování mají např. neutra:

- hrabě, kníže -- v j. č. se můžou skloňovat podle vz. kuře *(to hrabě,
zastaralé)* proto upřednostňujeme tvary muž. rodu *(ten hrabě),* v mn.
č. jsou vždy tvary stř. rodu *(ta hrabata)*

- nebe -- v j.č. podle vzoru moře, v mn. č. podle vzoru město *(nebesa,
nebesy)*

- rameno, koleno -- jako část těla mohou mít v mn. č. i tvary duálové

- oko, ucho -- skloňují se v žen. rodu, stejný případ jako rameno, koleno

- dítě -- v mn. č. je rodu ženského a skloňuje se podle vzoru kost
*(dětem, dětmi)*

Podstatná jména cizího původu se vždy snažíme zařadit do domácích
deklinačních typů, a to podle koncovky v 1. a 2. p. jejich vyslovované
podoby *(Shakespeare)*

## **Přídavná jména (adjektiva)**

- vlastnosti pod. jmen nebo zpřesňují jejich význam

- skloňují se

- plnovýznamový slovní druh

- ve větě plní roli přívlastku shodného, ale i doplněk či jmenná část
přísudku

a)  **jakostní** (kvalifikační) -- vyjadřují jen vlastnosti *(hluchý,
    malý, dobrý)*

b)  **vztahová** (relační) -- vlastnost se vztahuje k jiné skutečnosti
    *(železný, vyrobený ze železa; bratrův, patřící bratrovi; dětský,
    týkající se dětí)*

### stupňování

**1.stupeň** *(sladký, nový)* --základní stupeň vlastnosti

**2. stupeň** *(sladší, novější)* --srovnává, vyjadřuje větší míru
vlastnosti

- koncovky -ší, -ejší/-ější,

**3.stupeň** *(nejsladší, nejnovější)* --vyjadřuje největší míru
vlastnosti

- předpony nej- ke 2.stupni

Mají vlastní typ skloňování, tzv. **skloňování složené**, podle kterého
se ohýbají všechny tzv. **dlouhé *(složené)* tvary** příd. jmen
*(šťastný).* V současnosti ustupují **krátké *(jmenné)* tvary** příd.
jmen *(šťasten),* které se skloňují jako pod. jména.

**Přivlastňovací** příd. jména mají skloňování smíšené podle obou typů.

**Pád, číslo i rod** se shoduje s pádem, číslem i rodem určujícího pod.
jména.

Při skloňování rozlišujeme příd. **jména tvrdá a měkká** (podle
zakončení kmene na tvrdou, příp. obojetnou, nebo měkkou souhlásku) a
dále **přivlastňovací**.

<table>
<thead>
<tr class="header">
<th><strong>Přídavná jména</strong></th>
<th><p>vzor – tvar rodu</p>
<p>muž., žen. a stř.</p></th>
<th><p>koncovky</p>
<p>2.p.</p></th>
<th><p>typ</p>
<p>příd. jmen</p></th>
</tr>
</thead>
<tbody>
<tr class="odd">
<td></td>
<td>mlad -ý, -á, -é</td>
<td>-ého, -é, -ého</td>
<td>tvrdá</td>
</tr>
<tr class="even">
<td></td>
<td>jarn -í, -í, -í</td>
<td>-ího, -í, -ího</td>
<td>měkká</td>
</tr>
<tr class="odd">
<td></td>
<td>otcův -, -a, -o</td>
<td>-a, -y, -a</td>
<td>přivlast. mužská</td>
</tr>
<tr class="even">
<td></td>
<td>matčin -, -a, -o</td>
<td>-a, -y, -a</td>
<td>přivlast. ženská</td>
</tr>
</tbody>
</table>


## **Zájmena (pronomina)**

- zastupují pod. a příd. jména nebo na ně odkazují

- skloňují se

- plnovýznamový slov. druh

- ve větě plní role jmen, která zastupují

**osobní** -ukazují k účastníkům komunikace\
*(já, ty, on, ona, ono, my vy, oni, ony, ona, zvratné se)*

**přivlastňovací** -vyjadřují přivlastňování různým mluv. osobám
*(můj, tvůj, jeho, její, náš, váš, jejich, svůj)*

**ukazovací** -ukazují k situaci nebo odkazují k něčemu v kontextu
*(ten, ta, to, tento, tenhle, onen, takový, týž, tentýž, sám)*

**tázací** -táží se po osobě, věci, vlastnosti v otázkách doplňovacích
*(kdo, co který, jaký, čí)*

**vztažná** -vyjadřují vztah k osobě či věci a uvozují vedlejší vztažné
věty
_(kdo, co, který, jaký, čí, jenž)_

**neurčitá** -vyjadřují neurčitost různé povahy
*(někdo, něco, některý, nějaký, něčí, leckdo, lecco, leckterý, lecčí,
ledajaký, kdokoli, cokoli, kterýkoli, jakýkoli, jakýsi, ...)*

**záporná** -popírají existenci nebo výskyt osob, věcí, jevů
*(nikdo, nic, nijaký, ničí, žádný)*

---

podle toho, jestli vyjadřují kategorii rodu, je dělíme na:
1.  **bezrodá** -nevyjadřují mluvnickou kategorii rodu *(já, ty, my, vy,
    se)*

1.  **rodová** -obvykle mají zvláštní soubory tvarů pro rod muž., žen. a
    stř.

lze je rozdělit podle trojího typu skloňování:

- bezrodá mají **zvláštní** skloňování

- rodová mají **zájmenné** skloňování podle tvrdého vzoru ten *(onen,
kdo)* a měkkého vzoru náš *(váš, on, jenž, co)*

- rodová, která mají skloňování **adjektivní** podle vzorů příd. jmen
mladý a jarní *(jaký, žádný, čí, její, jejž, můj, tvůj, svůj, týž)*

- **nesklonná** zůstávají `jeho` a `jejich`

## **Číslovky**
> - číselný význam
> - vyjadřují počet, pořadí atd.
> - skloňují se
> - plnovýznamový slov. druh
> - ve větě plní roli přívlastku shodného

**•určité**
**•neurčité**

-v rámci obou skupin rozlišujeme:
- **základní**
- **řadové**
- **druhové**
- **násobné**

Některé číslovky, zejména násobné typu dvakrát, jsou **nesklonné**.

**Sklonné** číslovky skloňujeme podle vzorů deklinace:
- **jmenné** *(jako pod. jména)*
- **složené** *(jako příd. jména)*
- **zájmenné** *(jeden podle vzoru ten)*

Většina vyšších číselných hodnot se označuje spojením několika číslovek
*( dva miliony tři sta tisíc,...).* Takováto spojení se nazývají
kombinované číslovkové výrazy.

## **Slovesa (verba)**

> - vyjadřují děj, činnost, stav nebo změnu stavu
> - časují se
> - plnovýznamový slov. druh
> - ve větě plní nejčastěji roli přísudku x neurčité slovesné tvary
(infinitiv, přechodníky) mohou být podmětem, předmětem, přívlastkem
neshodným i doplňkem
> - __osoba, číslo, způsob, čas, rod, vid, třída a vzor__
> - lze je rozčlenit na **plnovýznamová** *(nesou význam samostatně)* a
**pomocná** *(potřebují doplnit slovy plnovýznamovými)*

- pomocná
  - **sponová** -být, bývat, stát se, stávat se
  - **modální *(způsobová)*** -mít, moci, muset, chtít, smět
  - **fázová** -vyjadřují jednotlivé fáze děje *(začal mluvit, přestalo
pršet)*

podle vyjádřenosti mluv. kategorií dělíme slovesné tvary na:
**neurčité *(infinitivní)***
**určité *(finitní)***

**Neosobní slovesa** mají jen tvar 3. os. j. č. Označují přírodní jevy
*(sněží),* tělesné stavy *(bolí mě v krku)* a duševní vjemy *(praská
v kamnech).* Nevztahují se k podmětu a tvoří základ jednočlenné věty.

**jednotné číslo *(singulár)***
**množné číslo *(plurál)***

- **autorský plurál** -autor nechce zdůrazňovat osobní mínění a užívá
1.os. mn. č. *(hlavně v odborném stylu např. Domníváme se, že...)*
- **plurál majestatikus** -panovník užíval pro svoji osobu množné číslo,
aby zesílil svůj význam (např. My, Karel IV., král český, vzkazujeme...)
- **vykání** -k oslovení jediného adresáta používáme 2. os. mn. č.,
abychom vyjádřili úctu (např. Paní, posaďte se.)
- **způsob oznamovací** -skutečnost se pouze konstatuje jde o děj
reálný, skutečný v minulosti, přítomnosti i budoucnosti 
- **způsob rozkazovací** -jde o pokyn, rozkaz, aby byl děj uskutečněn

-3 tvary tvoření příponami -, -i pro 2. os. j. č. *(nes!, tiskni!),* -me
pro 1. os. mn. č. *(nesme!, tiskněme!)* a -te pro 2. os. mn. č.
*(neste!, tiskněte!)*

- **způsob podmiňovací** -děj je uskutečnitelný za určitých podmínek, je
nereálný
  - tvoří se spojením příčestí minulého a kondicionálových tvarů pomocného
slovesa být
- **čas přítomný (prézens) vid činný (aktivum)**
- **čas minulý (préteritum) vid trpný (pasivum)**
- **čas budoucí (futurum)**
- **pasivum opisné** *(být + příčestí trpné)*
- **pasivum zvratné** *(nezvratné sloveso + se)*

- **vid dokonavý** -děj je dokončený, časově ohraničený, dokonavá slovesa
nemohou vyjadřovat přítomnost, ale jen děj již uskutečněný nebo ještě
neuskutečněný

- **vid nedokonavý** -vyjadřují neohraničený děj v jeho průběhu, mohou
vyjadřovat přítomnost, budoucnost vyjadřují opisem *(budu běhat)* nebo
předponou *(poběžím)*

| **třída** | kmen přítomný | kmen minulý    |                |           |
|-----------|---------------|----------------|----------------|-----------|
|           | oznamovací z. | rozkazovací z. | příčestí činné | infinitiv |
| 1\. -e    | nes-e         | nes            | nesl           | nést      |
|           | ber-e         | ber            | bral           | brát      |
|           | maž-e         | maž            | mazal          | mazat     |
|           | peč-e         | peč            | pekl           | péct      |
|           | tř-e          | tři            | třel           | třít      |
| 2\. -ne-  | tisk-ne       | tiskni         | tiskl          | tisknout  |
|           | mi-ne         | miň            | minul          | minout    |
|           | zač-ne        | začni          | začal          | začnout   |
| 3\. -je-  | kry-je        | kryj           | kryl           | krýt      |
|           | kupu-je       | kupuj          | kupoval        | kupovat   |
| 4\. -í-   | pros-í        | pros           | prosil         | prosit    |
|           | trp-í         | trp            | trpěl          | trpět     |
|           | sáz-í         | sázej          | sázel          | sázet     |
| 5\. -á-   | děl-á         | dělej          | dělal          | dělat     |

**Infinitiv** se tvoří od minulého kmene koncovkou -t (-tí), -ct (-cí)
(např. nést, péci).

**Přechodníky** vyjadřují vid, slovesný rod a částečně čas *(minulý,
přítomný)* a navíc jmenný rod *(koncovka pro rod mužský, ženský a
střední)* a číslo *(koncovka pro množné číslo)*

- **přechodník přítomný**

- **přechodník minulý**

| **přechodník přítomný** | **přechodník minulý** |        |            |                  |        |
| ----------------------- | --------------------- | ------ | ---------- | ---------------- | ------ |
| muž. j. č.              | žen., stř. j. č.      | mn. č. | muž. j. č. | žen., stř. j. č. | mn. č. |
| \-a                     | \-ouc                 | \-ouce | \------    | \-ši             | \-še   |
| \-e                     | \-ic                  | \-ice  | \-v        | \-vší            | \-vše  |



**Příčestí minulé (činné)** se tvoří koncovkami -l, -la, -lo pro j. č. a
-li, -ly, -la pro mn. č.

**Příčestí trpné** se tvoří koncovkami -n, -na, -no pro j. č. nebo -t,
-ta, -to pro j.č. a koncovkami -ni, -ny, -na nebo -ti, -ty, -ta pro mn.
č.

## **Příslovce**
> - vyjadřují bližší okolnosti dějů, stupeň vlastnosti nebo míru předmětu
> - neohebný plnovýznamový slov. druh
> - ve větě plní roli příslovečného určení
- **místa** -kde?, odkud?, kudy?, kam? *(dole, nahoře, shora, lesem)*
- **času** -kdy?, odkdy?, jak dlouho?, jak často?, *(včera, dlouho,
tehdy)*
- **způsobu** -jak?, jakým způsobem?, *(zřetelně, takto, pěšky)*
- podskupina příslovcí **míry**: do jaké míry?, *(velmi, příliš, mnoho,
docela)*
- **příčiny** -proč?, z jaké příčiny?, *(právem, náhodou, proto)*

## **Předložky**
> - vyjadřují vztah podstatných a jiných jmen k jiným vět. členům
> - neohebný, významově nesamostatný slov. druh
> - ve větě je součástí příslovečného určení, méně často pak přívlastku,
předmětu nebo doplňku

- **vlastní *(primární)*** -jsou neodvozené *(s, v, z, k, do, nad, při,
pod, u)*
- **nevlastní *(sekundární)*** -vznikly z jiných slov. druhů (místo,
kolem, uprostřed, vlivem)
## **Spojky**
> - spojují věty nebo větné členy
> - neohebný, významově nesamostatný slov. druh
> - ve větě nejsou žádným větným členem

**souřadící**
- **slučovací poměr** *(a, i, ani, hned, -hned jak)*
- **stupňovací p.** *(ba, ba i, dokonce i, nejen -ale i)*
- **odporovací p.***(ale, avšak, však, nýbrž, jenže*
- **vylučovací p.** *(nebo, anebo, buď - anebo, či)*
- **vysvětlovací p.** *(a proto, a tedy, tudíž, a pak)*

**podřadící**
- **obsahový**
- **příčinný**
- **účelový**
- **účinkový**
...

## **Částice**
> - vyjadřují různé významové a citové odstíny výpovědi a postoje mluvčího
> - neohebný, významově nesamostatný slov. druh
> - nejsou žádným větným členem

- **výzvové** *(ať, kéž, nechť, což, zdalipak)*

- **hodnotící** *(ano, ne, zajisté, bůhsuď)*

- **emocionální** *(bohužel, chraňbůh, konečně)*

## **Citoslovce**
> - napodobují různé zvuky, vyjadřují nálady, city nebo vůli mluvčího
> - neohebný, významově nesamostatný slov. druh
> - nejsou žádným větným členem

- **zvukomalebná** -napodobují lidské nebo zvířecí zvuky, zvuky neživých
předmětů apod. *(haha, haf, bum)*
- **pocitová** -vyjadřují vnitřní stavy, pocity, hodnocení *(brr, fuj,
hurá, tralala, krucinálfagot)*
- **kontaktová** -slouží k získání pozornosti, udržování kontaktu *(hej,
puťapuťa, ahoj)*

