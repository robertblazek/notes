---
tags: [topsvetla]
title: Jak vybrat žárovku | LED vs zářivky a ostatní
created: '2020-05-08T11:37:15.703Z'
modified: '2020-05-28T18:43:15.624Z'
---

# Jak vybrat žárovku | LED vs zářivky a ostatní
Je již jasné, že doby žárovek s rozžhaveným wolframovým vlánkem jsou ty tam. S jejich velmi nízkou účinností se je již téměř nevyplatí provozovat, a pokud jste tak již neučinili, měli byste __zvážit jejich výměnu__.

V tomto článku se podíváme na různé typy žárovek.

## Jak vybrat vhodný druh žárovky?
### Klasické žárovky
Koncept __klasické žárovky__ je z dnešního hlediska již zastaralý – je příliš neefektivní a má velmi nízkou životnost. 
I přes příjemnou barvu světla a nízkou pořizovací cenu je nedoporučujeme instalovat. 
Jejich výdrž se pohybuje __kolem 1500 hodin__.

### Halogenové žárovky
__Halogenové žárovky__ jsou velmi podobné těm klasickým – obsahují ale plyn s halogenovými prvky, který jim umožňuje pracovat za vyšších teplot a tím zvýšit svou účinnost. Mají často __velmi kvalitní světlo__, mezi nevýhody však patří __vysoká povrchová teplota, nízká účinnost a krátká životnost okolo 2500 hodin.__

### Úsporné kompaktní zářivky
__Úsporné kompaktní zářivky__ jsou již výrazně __efektivnější__ než předchozí druhy. Nevýhodou je pomalý náběh do plného jasu a vyšší prostorová náročnost. Vydrží cca. __10 000 hodin.__

Úsporné kompaktní zářivky se prodávají v mnoha provedeních, dají se pořídit i stmívatelné.

Další nepříjemností je množství obsažené rtuti – žárovky se musí likvidovat jako nebezpečný odpad.

### LED žárovky
__LED žárovky__ mají nesporné výhody. Ať je to __vysoká energetická účinnost, rychlý náběh__ nebo __velmi dlouhá životnost a dobrá odolnost__.

Mohou svítit __až 100 000 hodin__, jsou ekologicky šetrné a neobsahují žádné toxické látky.

LED žárovky existují v mnoha provedeních – barevné LED žárovky, LED pásky nebo dekorativní LED žárovky.

__Výkon LED žárovky__ se určuje v lumenech. Následující tabulka umožňuje přepočet vzhledem k výkonu klasické žárovky.

| Výkon klasické žárovky | Svítivost LED žárovky |
| --- | --- |
| 15 W | 100 - 150 lm |
| 25 W | 225 - 275 lm |
| 40 W | 450 - 500 lm |
| 60 W | 750 - 800 lm |
| 80 W | 900 - 1 000 lm |
| 100 W | 1 200 - 1 300 lm |
| 125 W | 1 700 - 1 800 lm |
| 150 W | 2 100 - 2 200 lm |

# Porovnání druhů žárovek podle svítivosti
| Orientační svítivost | Klasická žárovka | Halogenová žárovka | Úsporná žárovka (kompaktní zářivka) | LED žárovka |
| --- | --- | --- | --- | --- |
|500 lumenů | 40 W | 35 W | 11 W | 7 W |
 750 lumenů|60 W|42 W|15 W|9 W
 1300 lumenů|100 W|70 W|23 W|15 W

 # Barevná teplota
 __Obecně se rozližují 3 základní typy světla:__
 - __Teplá bílá__ (2700 – 3500 K)
 - __Denní bílá__ (4500 – 6500 K)
 - __Studená bílá__ (6500 - 9000 K)

__Teplá bílá__ se nejvíce blíží světlu klasické žárovky. Hodí se nejvíce do ložnice nebo obývacího pokoje. Její světlo může ale __unavovat oči a uspávat__.

__Denní bílá__ je __nejbližší dennímu světlu__. Díky tomu je velmi šetrná pro oči a hodí se k jídlu (kuchyň, jídelna) a všude kde je málo denního světla. 

__Studená bílá__ se v domácnosti příliš nepoužívá. Najdeme ji hlavně v průmyslových budovách, v pouličním osvětlení nebo u lékaře. Namodralé studené světlo ale může působit __agresivně a chladně.__

# Stmívatelnost
Velmi užitečná může být možnost stmívání žárovky, která umožňuje plynule měnit intenzitu světla podle potřeby. Ke každé žárovce je většinou potřeba mít příslušný stmívač. Ke stmívání žárovek pomocí stmívače je potřeba použít žárovky, které jsou označené jako __stmívatelné__.

Existují chytré žárovky, které ke stmívání zabudovaný stmívač nepotřebují a dají se ovládat bezdrátovým ovladačem nebo přes systém chytré domácnosti.

# Spotřeba elektrické energie

Roční náklady na provoz jedné žárovky spočítáme následujícím způsobem:
  


$\boxed{příkon \space žárovky \space[W]\over 1000\cdot Cena\space za\space elektřinu [Kč/KWh]}\cdot počet \space hodin \space svícení$

### Orientační tabulka spotřeby
|Typ žárovky|Pořizovací cena|Životnost|Příkon|Cena za rok nepřetržitého svícení|
|---|---|---|---|---|
Klasická|15 Kč|1 000 hod.|60 W|2 674 Kč
Halogenová|85 Kč|2 000 hod.|40 W|2 117 Kč
Úsporná|139 Kč|8 000 hod.|15 W|913 Kč
LED|250 Kč|15 000 hod.|9 W|631 Kč
